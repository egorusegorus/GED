<!DOCTYPE html>
<html>
  <head>
    <meta charset="UTF-8" />
    <title>Opis talentów</title>
  </head>
  <body>
    <div id="czyt-pis">
      <h3>Czytanie/pisanie</h3>
      Talent czytanie/pisanie pozwala bohaterowi uczyć się na każdym poziomie
      nowego języka - wystarczy mu do tego jedna strona pisma w tym języku.
      Jeśli zdarzy się tak, że wpadnie mu w rękę strona tekstu w nowym, nie
      znanym języku, a zarazem ma akurat,,wolny" poziom talentu, może wykonać
      test talentu. Stopnie trudności podano w tabeli. Dotyczą one stan-
      dardowych wersji wymienionych języków. Należy jednak wziąć pod uwagę fakt,
      iż każdy język rasowy ma szereg odmian. Gdyby bohater zapragnął się
      nauczyć jakiegoś specyficznego dialektu, stopień trudności zadania rośnie
      o 2. Sukces testu oznacza, że bohater umie czytać i pisać w nowym języku.
      Po przypisaniu poziomu do konkretnego języka nie można go już
      „przeznaczyć" na nauczenie się innego. Znane postaci języki zapisuje się w
      karcie.
      <table>
        <tr>
          <th>Język</th>
          <th>Stopień trudności</th>
        </tr>
        <tr>
          <td>elficki (sperethiel)</td>
          <td>6</td>
        </tr>
        <tr>
          <td>krasnoludzki</td>
          <td>5</td>
        </tr>
        <tr>
          <td>ludzki</td>
          <td>6</td>
        </tr>
        <tr>
          <td>obsydiański</td>
          <td>7</td>
        </tr>
        <tr>
          <td>orkowy</td>
          <td>6</td>
        </tr>
        <tr>
          <td>t'skrangowy</td>
          <td>7</td>
        </tr>
        <tr>
          <td>trollowy</td>
          <td>6</td>
        </tr>
        <tr>
          <td>wietrzniacki</td>
          <td>7</td>
        </tr>
      </table>
      Przy próbach czytania teksów w znanych językach bohater wykonuje test
      czytania/pisania, żeby sprawdzić, na ile rozumie zawartą w tekście treść.
      Zrozumienie prostych pojęć i przeka- zów, w rodzaju,,Dom wójta znajduje
      się na wschód stąd", wymaga uzyskania wyniku 2; opowieści i legendy,
      bogate w idio- my i kwieciste wyrażenia, wymagają uzyskania 6; tomy wiedzy
      magicznej i wszelkie inne traktaty specjalistyczne zrozu- mie się dopiero
      po uzyskaniu 10; najtrudniejsze będą filozoficzne traktaty o naturze magii
      oraz inne dzieła, w których mówi się naukowym żargonem o abstrakcyjnych
      pojęciach wymagają wyniku równego 13. Podobnie rzecz ma się z pisa niem w
      wybranym języku - stosujemy te same stopnie trudności, zależnie od tego, o
      czym bohater zamierza pisać. Działanie testu czytania/pisania utrzymuje
      się przez liczbę godzin równą poziomowi talentu. Odczytanie jednej strony
      zajmuje minutę, zapisanie - 10 minut.
    </div>
    <div id="czyt-pis-znak-mag">
      <h3>Czytanie/pisanie znaków magicznych</h3>

      Ten talent jest niezbędny dla każdego maga, gdyż umożli- wia mu uczenie
      się czarów i zapisywanie ich w księgach. Mag może próbować uczyć się tylko
      jednego zaklęcia dziennie: wymaga to udanego testu czytania/pisania znaków
      magicznych, którego stopień trudności wyznacza trudność nauczenia się
      czaru. Powodzenie w teście oznacza, że mag opanował czar i może go sobie
      zapisać w księdze. Więcej informacji na temat trudności nauki zaklęć i
      ograniczeń z tym związanych znajdziecie w rozdziale Magia zaklęć, str.
      151. Ten talent przydaje się również przy próbach odczytywania i
      zapisywania magicznego pisma, jakie spotyka się na przykład na zwojach.
      Bohater wykonuje test czytania/pisania znaków magicznych, którego stopień
      trudności jest określony przez naturę pisma. W zależności od uzyskanego
      wyniku może lepiej lub gorzej zrozumieć tekst: przy przeciętnym sukcesie
      udaje mu się wychwycić ogólną ideę tekstu, ale wszelkie subtelności na
      razie mu się wymykają; sukces duży bądź ogromny pozwala mieć nadzieję na
      zrozumienie tekstu w całej jego złożoności, choć niejasne przesłania
      między wierszami czy tajemnicze zagadki mogą pozostać nie zauważone;
      dopiero wyjątkowy sukces oznacza, że mag w pełni pojął treść przekazu i
      bez trudu rozszyfrował wszelkie wskazówki i podwójne znaczenia słów. Próbę
      odczytania fragmentu tekstu (równego w przybliżeniu jednej stronie
      rękopisu) można podjąć tyle razy na dzień, na jakim poziomie opanowało się
      czytanie/pisanie znaków magicznych.
    </div>
    <div id="matryca">
      <h3>Matryca</h3>
      Matryca jest konstruktem astralnym, który pozwala magom rzucać czary bez
      niepożądanej ingerencji ze strony mieszkańców przestrzeni astralnej.
      Rzucenie czaru staje się możliwe dopiero po umieszczeniu go w matrycy.
      Każda matryca jest oddzielnym talentem, z określonym osobno poziomem. Z
      opisów dyscyplin magów dowiecie się, ile matryc jednocześnie mogą oni
      posiadać w zależności od kręgu: na przykład Czarodziej z pierwszego kręgu
      dysponuje jedną lub dwiema matrycami. Poziomy matryc nabywa się na takich
      samych zasadach, jak w wypadku innych talentów, przy czym poziom ten jest
      równy najwyższemu kręgowi czaru, jaki można w niej przechowywać (np.
      matryca na pierwszym poziomie nadaje się do przechowywania zaklęć tylko z
      pierwszego kręgu). Więcej informacji na temat matryc znajdziecie w
      rozdziale Magia zaklęć.
    </div>
    <div id="rytual-karmiczny">
      <h3>Rytuał karmiczny</h3>
      Tym talentem dysponują adepci wszystkich dyscyplin (patrz opisy
      dyscyplin). Odprawienie związanego z nim rytuału (dozwolone raz dziennie)
      zajmuje 30 minut i pozwala odzyskać tyle punktów karmy (płaci się za nie
      punktami legend), na jakim poziomie opanowało się rytuał karmiczny. Więcej
      informacji znajdziecie w rozdziałach Bohater, str. 52 i Narodziny legendy,
      str. 222.
    </div>
    <div id="rzucanie-czarow">
      <h3>Rzucanie czarów</h3>
      Ten talent jest niezbędny dla każdego maga, który chciałby rzucać
      zaklęcia. Użycie go wymaga wykonania testu, którego stopień trudności
      wyznacza obrona magiczna przeciwnika.
    </div>
    <div id="tkanie-watkow">
      <h3>Tkanie wątków</h3>
      Ten talent jest nieodzowny w sytuacjach, gdy bohater chce tworzyć i tkać
      magiczne wątki. W dowolnej chwili można mieć tyle aktywnych wątków, ile
      wynosi poziom tkania: postać z tkaniem wątków na 3 poziomie może uaktywnić
      do trzech wątków jednocześnie. Uwaga: ograniczenie to nie dotyczy wątków
      wplecionych we wzorce zaklęć. W rozdziale Działanie magii znajdziecie
      więcej informacji na temat wątków i wzorców czarów. Każda dyscyplina
      dysponuje własną odmianą tego talentu, co uwzględniono w poniższej tabeli:
      <table>
        <tr>
          <th>Dyscyplina</th>
          <th>Tkanie wątków</th>
        </tr>
        <tr>
          <td>Czarodziej</td>
          <td>czarodziejstwo</td>
        </tr>
        <tr>
          <td>Fechmistrz</td>
          <td>tkanie wątków (Fechtmistrz)</td>
        </tr>
        <tr>
          <td>Iluzjonista</td>
          <td>iluzje</td>
        </tr>
        <tr>
          <td>Kawalerzysta</td>
          <td>tkanie wątków (Kawalerzysta)</td>
        </tr>
        <tr>
          <td>Ksenomanta</td>
          <td>ksenomancja</td>
        </tr>
        <tr>
          <td>Łucznik</td>
          <td>tkanie wątków (Łucznik)</td>
        </tr>
        <tr>
          <td>Mistrz Żywiołów</td>
          <td>magia żywiołów</td>
        </tr>
        <tr>
          <td>Powietrzny Łupieżca</td>
          <td>tkanie wątków (Powietrzny Łupieżca)</td>
        </tr>
        <tr>
          <td>Trubadur</td>
          <td>tkanie wątków (Trubadur)</td>
        </tr>
        <tr>
          <td>Władca Zwierząt</td>
          <td>tkanie wątków (Władca Zwierząt)</td>
        </tr>
        <tr>
          <td>Wojownik</td>
          <td>tkanie wątków (Wojownik)</td>
        </tr>
        <tr>
          <td>Zbrojmistrz</td>
          <td>kanie wątków (Zbrojmistrz)</td>
        </tr>
        <tr>
          <td>Złodziej</td>
          <td>tkanie wątków (Złodziej)</td>
        </tr>
      </table>
      Na karcie postaci zapisujemy odpowiednią wersję talentu (np. u Łucznika
      będzie to tkanie wątków [Łucznik]). Ten talent naśladuje również w pewien
      ograniczony sposób spojrzenie astralne (patrz str. 111): pozwala
      dostrzegać wątki i wzorce w przestrzeni astralnej. W rozdziale Działanie
      magii, str. 136, znajdziecie więcej informacji na temat wątków, tkania i
      prawdziwych wzorców. Korzystając z wszechstronności ludzie mogą opanować
      tkanie wątków z innych dyscyplin niż ich własna. Kosztuje to tyle samo, co
      zwykłe, nabywane w ten sam sposób talenty.
    </div>
    <div id="broń-biała">
      <h3>Broń biała</h3>
      Broń biała znajduje zastosowanie w sytuacjach, gdy chcemy zaatakować
      przeciwnika bronią ręczną. Stopień trudności testu jest równy obronie
      fizycznej wroga, a sukces w teście oznacza, że cios sięgnął celu.
    </div>
    <div id="manewr">
      <h3>Manewr</h3>
      Stosując manewr bohater rezygnuje z własnego ataku, ale za to łatwiej mu
      uniknąć wymierzonych w niego ciosów. Obiektem działania talentu musi być
      wskazany przez bohatera, konkretny przeciwnik. Test manewru następuje
      zamiast testu ataku, jego wy- nik zaś określa obronę fizyczną bohatera na
      resztę rundy (nawet jeżeli jest niższy od jej normalnej wartości). Jeśli w
      rundzie, w której bohater posłużył się manewrem, udało mu się uniknąć
      wszystkich wymierzonych w niego ataków, w następnej może dodać poziom
      talentu do wyniku testu ataku, którego celem będzie wskazany uprzednio
      przeciwnik. Jeśli atak okaże się skuteczny, poziom manewru dodaje się
      także do wyniku testu obrażeń.
    </div>
    <div id="prowokacja">
      <h3>Prowokacja</h3>
      Prowokacja jest znakomitym sposobem na rozwścieczenie przeciwnika, który
      traci zwykłe opanowanie i nie może się na- leżycie skoncentrować na tym,
      co powinien robić. Bohater wykonuje test, dla którego stopniem trudności
      jest obrona społeczna przeciwnika. Udany test oznacza, że ofiara wykonuje
      wszystkie działania gorzej o tyle stopni, jaki jest poziom talen- tu
      (przez liczbę rund również równą poziomowi talentu). W każdej chwili
      postać może się znajdować pod wpływem tylko jednej prowokacji. Ofiara tego
      talentu musi rozumieć język bohatera, który z niego korzysta.
    </div>
    <div id="unik">
      <h3>Unik</h3>
      Unik pozwala w ostatniej chwili uskoczyć przed zadanym w walce ciosem.
      Kiedy obdarzony tym talentem bohater zostanie zaatakowany, może spróbować
      uniknąć uderzenia (czy strzału) przed wykonaniem testu obrażeń. W tym celu
      musi w teście uniku uzyskać liczbę równą lub wyższą od wyniku testu ataku
      przeciwnika. Nie można jednak unikać ataków kie- rowanych w niego ze
      strony, z której nic nie widzi (np. od tyłu). Uniku można użyć tylko jeden
      raz podczas rundy walki, przy czym nieudane wykorzystanie talentu
      automatycznie po- woduje upadek (bez względu na to, czy sam cios
      wystarczył- by do osiągnięcia takiego efektu; patrz Wykonanie testu rów-
      nowagi w rozdziale Walka, str. 195). Można próbować uniku w tej samej
      rundzie, w której wykonuje się atak.
      <p>
        <i>
          Poorht jest wietrzniakiem Złodziejem i ma 8 obrony fizycznej. Atakuje
          go jehuthra, która w teście ataku uzyskuje 12 (który to wynik
          wystarczy do trafienia Poorhta). Na szczę- ście wietrzniak w porę
          orientuje się co się święci i postanawia użyć uniku. Rzuca kostkami i
          uzyskuje 12, co akurat wystarczy, żeby atak jehuthry chybił celu.</i
        >
      </p>
    </div>
    <div id="zachowanie-równowagi">
      <h3>Zachowanie równowagi</h3>
      Zachowanie równowagi ułatwia bohaterowi utrzymanie się na nogach, kiedy
      przychodzi do wykonywania testów równowagi (po odniesieniu rany). W takiej
      sytuacji zamiast stopnia Siły Fizycznej stosuje się stopień talentu.
    </div>
    <div id="szarża">
      <h3>Szarża</h3>
      Szarża umożliwia zwiększenie obrażeń zadawanych w ataku z wierzchowca
      (patrz Walka jeździecka, str. 198). Całą jedną rundę poświęca się na
      najazd i nabranie rozpędu, po czym następuje atak. Magia talentu zwiększa
      obrażenia zadane dowolną bronią: może to być włócznia, pałka, miecz, ale i
      goła pięść. Zamiast stopnia Siły Fizycznej do określenia obrażeń używa się
      stopnia szarży.
    </div>
    <div id="więź-ze-zwierzęciem">
      <h3>Więź ze zwierzęciem</h3>
      Temu talentowi Dawcy Imion zawdzięczają możliwość nawiązania
      nadnaturalnego kontaktu ze zwierzęciem, opartego na wzajemnym zaufaniu.
      Przez tydzień poprzedzający użycie talentu bohater musi pracować z
      wybranym zwierzęciem i dobrze je traktować. Następnie wykonuje test więzi
      ze zwierzęciem; stopień trudności testu równa się wyższej z dwóch obron
      zwierzęcia: społecznej lub magicznej. Po pierwszym udanym teście zwierzę
      traktuje władcę zwierząt obojętnie (na zasadzie „żyj i daj żyć innym");
      drugi sukces powoduje zmianę nastawienia na przychylne i zwierzę będzie
      się chętnie bawić z bohaterem. Na tym jednak koniec, przynajmniej do
      chwili, aż Władca osiągnie przynajmniej czwarty poziom więzi ze
      zwierzęciem. Wówczas bowiem może zacząć się tresura: udany test oznacza,
      że zwierzę będzie wierne bohaterowi dopóty, dopóki on sam pozostanie wobec
      niego lojalny. Zgodzi się dla bohatera ryzykować, choć oczekuje stosownej
      nagrody (co znacznie łatwiej osiągnąć w wypadku zwierząt, niż prawdziwych
      przyjaciół: na przykład psu wystarczy trochę zainteresowania, pieszczot i
      odpowiednie jedzenie). Jeśli bohater zechce, wierne zwierzę będzie mu
      towarzyszyć w jego przygodach.
    </div>
    <div id="woltyżerka">
      <h3>Woltyżerka</h3>
      Woltyżerka to nic innego, jak umiejętność dokonywania akrobatycznych
      popisów podczas jazdy wierzchem. Ten talent przydaje się zamiast uniku,
      gdy bohater stara uchronić siebie samego bądź swego rumaka przed atakiem.
      Inne zastosowanie woltyżerki to skoki przez przeszkody, czyli pokonywanie
      płotów, rowów, ścian ognia i podobnych zapór. Stopień trudności testu
      woltyżerki określa Mistrz Gry, uzależniając go od natury planowanego
      wyczynu: skok nad niewysokim płotem zasługuje na 4, ale pokonanie rowu
      trzymetrowej szerokości oznacza stopień trudności równy 12. Jeżeli podczas
      tych harców niezbędne będzie wykonanie testu Zręczności, zamiast stopnia
      Zręczności wierzchowca stosuje się stopień tego talentu.
    </div>
    <div id="ognista-krew">
      <h3>Ognista krew</h3>
      Dzięki temu talentowi bohater może wykonać podczas walki jeden z testów
      zdrowienia, którymi dysponuje, w dodatku zastępując stopień żywotności
      stopniem ognistej krwi. W rundzie, w której używa się talentu, nie wolno
      atakować, ale nie trzeba się wycofywać z walki. Sącząca się z ran krew
      zaczyna bulgotać, syczeć i parować, czyszcząc skaleczenia i częściowo
      lecząc obrażenia.
    </div>
    <div id="okrzyk-bojowy">
      <h3>Okrzyk bojowy</h3>
      <p>
        Ten talent służy wyłącznie do zastraszania przeciwników. Wykonując test
        okrzyku, za stopień trudności przyjmuje się obronę społeczną wroga;
        jeżeli talent ma zostać użyty przeciw kilku postaciom jednocześnie,
        bierzemy pod uwagę najwyższą obronę społeczną w grupie i dodajemy +1 za
        każdą dodatkową osobę.
      </p>
      <p>
        <i>
          Troll postanawia skorzystać z okrzyku bojowego przeciwko oddziałowi 5
          żołnierzy i ich dowódcy, sierżanta. To właśnie sierżant ma najwyższą
          obronę społeczną, toteż tę wartość przyjmuje się za pod- stawę
          dalszych obliczeń, do której dodaje się po 1 za każdego podko-
          mendnego. Ostateczny stopień trudności testu równy jest podwyż- szonej
          o 5 obronie społecznej sierżanta.</i
        >
      </p>
      <p>
        Bohater, który chce użyć okrzyku, może to zrobić tylko, gdy jest
        zaangażowany w walkę lub wtedy, tuż przed nią, kiedy jest ona już
        nieunikniona. Ten talent może zostać użyty w tej samej rundzie, w której
        się atakuje. Potrzebny jest co najmniej duży sukces, żeby zadziałał
        zgodnie z opisem - czyli obniżył wszystkie stopnie wroga o wartość równą
        poziomowi okrzyku. Gdyby, na przykład, bohater miał ten talent na 4
        poziomie, przeciwnik wykonywałby wszystkie testy w rundzie o 4 stopnie
        gorzej. W danym momencie można znajdować się pod wpływem tylko jednego
        okrzyku bojowego.
      </p>
    </div>
    <div id="Żeglarstwo-powietrzne">
      <h3>Żeglarstwo powietrzne</h3>
      Żeglarstwo powietrzne to sztuka kierowania powietrznymi statkami, jakimi
      latają Powietrzni Łupieżcy. Każdy, kto ją opanuje, wyznaje się na
      ożaglowaniu i olinowaniu, wie, jak się trzyma rumpel, umie wiosłować itp.
      Każda osoba, która chciałaby się przyłączyć do załogi statku, musi
      posiadać ten talent (przynajmniej na pierwszym poziomie), przy czym od
      ofice- rów i dowódców wymaga się znacznie wyższych kwalifikacji (bosman
      powinien mieć co najmniej czwarty poziom żeglarstwa powietrznego, kapitan
      - siódmy, nawigator - ósmy; nie każdy statek ma własnego nawigatora). Ten
      talent przydaje się do wiosłowania na latających statkach: jeśli bohater
      chce się przysłużyć załodze i pomóc, musi uzyskać co najmniej 4 w teście
      żeglarstwa powietrznego. Lepszy wynik (sukces powyżej przeciętnego)
      oznacza, że bohater wiosłuje za kilku żeglarzy (duży sukces - za dwóch,
      ogromny - za trzech, wyjątkowy - za czterech). Jeśli statek ma się
      utrzymać w powietrzu, co najmniej czwarta część załogi musi wykonać udane
      testy żeglarstwa powietrzne- go. Gdyby udało się to połowie marynarzy,
      statek może swobo- dnie manewrować na stałej wysokości, zanurkować, bądź
      po- woli, po linii prostej wznieść się wyżej. Jeżeli trzy czwarte żeglarzy
      odniesie sukces w teście, statek może przyspieszyć, ma- newrować podczas
      wznoszenia się czy wręcz wykonywać po- dniebne akrobacje. Jednostka z
      dwudziestką wioślarzy będzie potrzebowała 5 sukcesów, żeby nie spaść na
      ziemię; liczbę tę można zastąpić mniejszą liczbą lepszych żeglarzy (na
      przykład parą, z której jeden wioślarz uzyskał wyjątkowy sukces w teście
      żeglarstwa powietrznego - czyli zastępuje czwórkę żeglarzy).
    </div>
    <div id="naśladowanie-głosu">
      <h3>Naśladowanie głosu</h3>
      Ten talent pełni podwójną funkcję: pozwala przede wszystkim zapamiętać raz
      usłyszany głos, a następnie umożliwia jego wierne odtworzenie. Kiedy
      bohater usłyszy głos, którego chciałby się nauczyć", wykonuje test
      naśladowania o stopniu trudności równym obronie magicznej mówiącego.
      Sukces w teście oznacza, że będzie umiał go odtworzyć w ciągu naj-
      bliższych 24 godzin. Kiedy naśladowany głos ma posłużyć do oszukania innej
      osoby, wykonuje się kolejny test talentu, tym razem ze stopniem trudności
      wyznaczonym przez obronę społeczną ofiary. Powodzenie w teście oznacza, że
      ofiara dała się nabrać - wydaje się jej, że słyszy prawdziwego właściciela
      głosu, nie zaś podszywającą się pod niego postać. Jeżeli talent ma zostać
      użyty przeciw kilku osobom jednocześnie, bierzemy pod uwagę najwyższą
      obronę społeczną w grupie, dodajemy +1 za każdego dodatkowego osobnika i w
      ten sposób ustalamy stopień trudności testu. Jeżeli potencjalne ofiary
      mają solidne podstawy do podejrzeń, że mówca nie jest tym, za kogo
      chciałby uchodzić (na przykład stoi przed nimi zupełnie inna osoba, z
      której ust dobywa się znajomy głos), mają prawo wykonać test Siły Woli
      (którego stopniem trudności jest wy- nik testu naśladowania głosu) i, w
      wypadku powodzenia, nie dadzą się nabrać. Jeżeli bohater nie rozumie
      języka, który stara się później naśladować, jego słowa brzmią jak
      dziecinny bełkot: niby dźwięki te same, ale próżno by się w nich
      doszukiwać sensu.
    </div>
    <div id="pierwsze-wrażenie">
      <h3>Pierwsze wrażenie</h3>

      Dzięki temu talentowi bohater ma szansę dobrze się zaprezentować w oczach
      świeżo poznanych znajomych. Wykonuje test pierwszego wrażenia (stopień
      trudności jest równy obronie społecznej osoby, na której względach mu
      zależy). Udany test pozwala dodać premię w wysokości poziomu talentu do
      wszy- stkich testów Charyzmy: bohater z talentem na 3 poziomie ma prawo do
      premii +3 do testów Charyzmy wobec osoby, na której zrobił dobre pierwsze
      wrażenie. Efekty działania talentu utrzymują się przez liczbę dni równą
      różnicy między wynikiem testu i obroną społeczną ofiary. Pierwsze wrażenie
      można wykorzystać tylko jeden raz przeciwko dowolnej osobie.
    </div>
    <div id="pieśń-uczuć">
      <h3>Pieśń uczuć</h3>
      Pieśń uczuć stanowi narzędzie do manipulacji widownią i ma za zadanie
      wzbudzić w słuchaczach jedną z podstawowych emocji: strach, miłość,
      nienawiść, zadowolenie, złość bądź radość. Słuchacze obdarzą tym uczuciem
      osobę, o której mowa w pieśni, tak więc jeżeli Trubadur zaśpiewa o królu,
      ludzie będą uwielbiać monarche (lub go nienawidzić). Na odśpiewanie pieśni
      uczuć potrzeba przynajmniej pół godziny. Kończąc pieśń, bohater wykonuje
      test, którego stopień trudności równy jest najwyższej obronie społecznej
      wśród zgromadzonych. Od wyniku testu zależy, ilu ludzi okazało się
      podatnych na działanie pieśni: duży sukces oznacza, że utwór obudził
      żądane uczucie u połowy słuchaczy, ogromny - że trzy czwarte poddało się
      jego urokowi, wyjątkowy zaś pozwala sądzić, że Trubadurowi udało się
      porwać całą publikę. Efekty następujących po sobie wykonań pieśni uczuć
      kumulują się, czyli np. dwa kolejne przeciętne sukcesy równają się jednemu
      dużemu, dwa dobre - jednemu ogromnemu itd. Obudzone w ten sposób emocje
      pozostają żywe przez liczbę dni równą poziomowi talentu śpiewaka. Przez
      cały ten czas słuchacze są nieco bardziej podatni na sugestie, odwołujące
      się do tych uczuć: bohaterowie, którzy spróbują to wykorzystać, dodają
      jeden stopień do wszystkich testów przy okazji kontak- tów towarzyskich i
      interakcji społecznych. Postaci, które usiłują przemycić w swych słowach
      poglądy sprzeczne z uczucia- mi, jakie obudziła pieśń, spotykają się z
      niechęcią słuchaczy utrudniającą przekonanie (-1 stopień do testów
      oddziaływania; więcej informacji na ich temat znajdziecie w rozdziale
      Prowadzenie gry, str. 237). Gdyby zdarzyło się tak, że test pieśni emocji
      się nie powiódł, Trubadur powinien natychmiast umilknąć, gdyż tłum zmęczył
      się jego przyśpiewkami. Dopiero następnego ranka nasz artysta będzie mógł
      wrócić do swego zajęcia.
    </div>
    <div id="przebranie">
      <h3>Przebranie</h3>
      Posługując się przyborami do makijażu, odpowiednim strojem i ozdobami oraz
      przebraniem bohater może podszywać się pod innych ludzi. Nie może przy tym
      przebrać się za wybraną, konkretną osobę, jeśli jej wcześnie nie widział
      (przynajmniej na obrazie lub w inny sposób). Stopniem trudności testu
      przebrania jest obrona magiczna osoby, którą próbuje się w ten sposób
      oszukać; jeżeli w grę wchodzi więcej niż jedna osoba, uwzględnia się
      największą obronę magiczną w grupie i dodaje jeden za każdą kolejną
      postać. Udany test oznacza, że wszyscy dali się nabrać. Działanie talentu
      utrzymuje się przez liczbę godzin równą poziomowi przebrania, choć bohater
      odnosi obrażenia z wyczerpania za każdym razem, gdy musi występować przed
      nowymi osobami i wykonywać nowe testy.
    </div>
    <div id="pazury">
      <h3>Pazury</h3>
      Użycie pazurów prowadzi do przemiany podstawowej (zwykle prawej) dłoni
      bohatera w straszliwą, uzbrojoną w pazury broń. Do ataku wykorzystuje się
      talent walka wręcz, natomiast obrażenia zadawane są zgodnie ze stopniem
      pazurów, przy czym bohater dodaje do obrażeń kostki karmy. W połą-czeniu z
      szałem pazurów (patrz dalej) talent ten pozwala dodawać karmę do obrażeń
      zadawanych w każdym z ataków z osobna. Przemiana utrzymuje się do momentu,
      gdy uzbrojoną w pazury łapą uda się zranić przeciwnika, po czym dłoń wraca
      do swej zwykłej postaci.
    </div>
    <div id="tropienie">
      <h3>Tropienie</h3>
      Obdarzeni tym talentem bohaterowie umieją, dzięki wyostrzonym zmysłom i
      słabej magii wróżbiarskiej, na znaczną odległość śledzić ruchy Dawców
      Imion i zwierząt. Chcąc rozpocząć tropienie postać musi dotknąć zwykłego,
      widocznego tropu i wykonać test, w którym stopniem trudności będzie
      magiczna obrona tropionej istoty. Jeśli ślad pozostawiono dawniej niż
      przed 24 godzinami, ale nie minął jeszcze tydzień od tej chwili, stopień
      trudności jest większy o 3; jeżeli trop ma ponad tydzień, stopień
      trudności testu rośnie o 10. Udany test sprawia, że w źrenicach bohatera
      pojawiają się blade, lśniące słabym blaskiem ślady, pozostawione przez
      tropioną istotę. Postać widzi je jako trop na ziemi, nawet jeżeli w
      rzeczywistści zostały już zatarte wskutek deszczu wiatru itp. Bohater jest
      w stanie podążać za śladami przez liczbę godzin równą poziomowi talentu.
    </div>
    <div id="walka-wręcz">
      <h3>Walka wręcz</h3>
      Ten talent znajduje zastosowanie w sytuacjach, gdy bohater usiłuje zrobić
      przeciwnikowi krzywdę, używając do tego własnych rąk, nóg, głowy bądź
      innej części ciała. Stopień trudności testu jest równy fizycznej obronie
      nieprzyjaciela; powodzenie w teście oznacza, że atak sięgnął celu.
    </div>
    <div id="zapanowanie-nad-zwierzęciem">
      <h3>Zapanowanie nad zwierzęciem</h3>
      Zapanowanie pozwala bohaterom czasowo przejąć kontrolę nad wybranym
      zwierzęciem – dzikim lub tresowanym. Udany test (stopień trudności równy
      jest obronie magicznej istoty) oznacza, że postać kontroluje zwierzę przez
      liczbę minut równą poziomowi talentu. Takie stworzenie nie podejmie
      żadnych wrogich działań przeciw swemu nowemu „panu"; co więcej, "pan" może
      wydać mu proste polecenie, którego realizacja zajmie mniej czasu niż trwa
      zapanowanie. Uwaga: realizacja tak zleconego zadania nie może być dla
      zwierzęcia bardziej ryzykowna niż dla bohatera, który nim komenderuje.
    </div>
    <div id="akrobatyczny-atak">
      <h3>Akrobatyczny atak</h3>
      Akrobatyczny atak pozwala bohaterowi dokonywać niewiarygodnie zręcznych,
      szybkich ataków i nagłych zwrotów, zadawać ciosy z wyskoku i zwinnie
      unikać trafień. Podczas walki test talentu zastępuje normalny test ataku.
      Do końca rundy walki obrona fizyczna bohatera zwiększa się o wartość równą
      poziomowi akrobatycznego ataku.
    </div>
    <div id="drewniana-skóra">
      <h3>Drewniana skóra</h3>
      Drewniana skóra zwiększa odporność na fizyczne obrażenia, gdyż dzięki niej
      skóra, a częściowo także mięśnie i ścięgna bohatera, stają się twardsze
      niż zazwyczaj. Po użyciu tego talentu skóra upodabnia się do kory drzewa.
      Każdego dnia, kiedy bohater wykorzystuje ten talent, poświęca nań jeden z
      przysługujących mu testów zdrowienia. Można go użyć tylko raz dziennie,
      ale efekt utrzymuje się przez pełne 24 godziny (lub do chwili,,wyłączenia"
      talentu przez bohatera). Wynik testu drewnianej skóry dodaje się do progu
      życia i progu przytomności, co oznacza, że postać może odnieść więcej
      obrażeń, zanim straci przytomność lub zginie.
    </div>
    <div id="powietrzny taniec">
      <h3>Powietrzny taniec</h3>
      Powietrzny taniec sprawia, że bohater unosi się w powietrzu, mniej więcej
      2-3 centymetry nad ziemią; postać nie może jednak pozostawać zawieszona w
      powietrzu bez ruchu. Talentu tego można użyć wyłącznie wówczas, gdy
      bohater przemieszcza się z szybkością określoną jako w walce". W
      powietrznym tańcu postać porusza się szybciej i bardziej płynnie, jakby
      ślizgając się po powietrzu, dzięki czemu potrafi błyskawicznie zaatakować.
      Zamiast normalnej inicjatywy wykonuje się test talentu (patrz Inicjatywa w
      rozdziale Walka, str. 192). Powietrzny taniec można wykorzystywać wraz z
      innymi talentami wpływającymi na skuteczność ataku. Jeżeli wynik testu
      powietrznego ataku dwukrotnie (lub więcej) przewyższy inicjatywę
      przeciwnika, bohater ma w danej rundzie prawo do dodatko- wego ataku (po
      tym, jak zaatakuje przeciwnik).
    </div>
    <div id="broń-strzelecka">
      <h3>Broń strzelecka</h3>
      Ten talent przydaje się przy strzelaniu z łuków, kusz i innych broni
      miotających pociski na odległość. Stopniem trudności testu jest obrona
      fizyczna przeciwnika. Jeżeli wynik testu jest jej równy bądź wyższy,
      pocisk trafił w cel. Broń strzelecka jest bezużyteczna w wypadku ręcznych
      broni miotanych, czyli noży, sztyletów itp.
    </div>
    <div id="celny-strzał">
      <h3>Celny strzał</h3>
      Celny strzał pozwala niezwykle precyzyjnie wymierzyć broń przy ostrzale.
      Test ataku wykonuje się ze stopniem tego talentu, nie zaś broni
      strzeleckiej, przy czym dodaje się co najmniej jedną kostkę karmy
      (maksymalna liczba punktów karmy, jakie można zużyć przy jednorazowym
      wykorzystaniu te-go talentu, jest równa jego poziomowi). Używając tego
      talentu bohater musi zużywać karmę (przynajmniej po 1 punkcie w rundzie)
      dopóty, dopóki nie trafi przeciwnika (wynik testu musi być równy lub
      wyższy od obrony fizycznej wroga) lub nie wyczerpie całej swojej karmy. Po
      trafieniu nie można już wydawać dodatkowych punktów karmy w celu
      poprawienia wyniku strzału.
    </div>
    <div id="mistyczny-znak">
      <h3>Mistyczny znak</h3>
      Korzystając z tego talentu przy strzelaniu do przeciwnika bohater może
      dokładnie wycelować, a później - łatwiej trafić. Całą rundę przed oddaniem
      strzału poświęca na wycelowanie broni w cel znajdujący się w polu
      widzenia. Wykonuje następnie test mistycznego znaku, przyjmując za stopień
      trudności obronę magiczną przeciwnika. Jeśli test się powiedzie, na po-
      wierzchni celu pojawia się niewielki znaczek, a strzelec ma prawo dodać
      poziom talentu do stopnia talentu broń strzelecka. Premia ta obowiązuje do
      chwili strzału bądź do momentu, gdy cel usunie się z pola widzenia. Symbol
      oznaczający namierzony cel jest różny dla różnych postaci używających tego
      talentu; może równie dobrze przyjąć postać białego punktu, jak i kształt
      związany np. z miejscem pochodzenia strzelca.
    </div>
    <div id="strzała-kierunku">
      <h3>Strzała kierunku</h3>
      Ten talent pozwala odszukać wybraną istotę lub nieożywiony obiekt. Chcąc
      go wykorzystać, należy najpierw zaopatrzyć się w skrawek ubrania
      poszukiwanej osoby, kawałek muru z budynku lub podobny drobiazg,
      bezpośrednio związany z przedmiotem poszukiwań. Bohater wystrzeliwuje
      strzałę pionowo w górę. Pocisk wznosi się na maksymalną wysokość, a
      następnie spada na ziemię i roztrzaskuje się na tysiące kawałeczków, które
      przekształcają się w metrowej długości ognistą strzałę. Stopniem trudności
      testu strzały kierunku jest obrona magiczna poszukiwanego obiektu. W
      wypadku powodzenia w teście ognista strzała wskaże kierunek, w jakim
      należałoby się udać, by znaleźć interesującą nas rzecz. Każdy sukces
      lepszy od przeciętnego zmniejsza wyczerpanie wywołane użyciem talentu:
      duży sukces oznacza zatem, że bohater odnosi 3 obrażenia, ogromny - że
      tylko 2 itd. Talent działa poprawnie pod warunkiem, że poszukiwana istota
      bądź przedmiot znajduje się w odległości 1,5 kilometra x poziom talentu -
      bohater ze strzałą kierunku na 4 poziomie znajdzie kogo zechce w promieniu
      6 kilometrów od miejsca, gdzie się znajduje.
    </div>
    <div id="historia-broni">
      <h3>Historia broni</h3>
      <p>
        Dzięki historii broni bohater może dowiedzieć się czegoś na temat
        przeszłości dowolnego oręża (magicznego lub nie), jaki wpadnie mu w
        ręce. Przed wykorzystaniem talentu musi co najmniej przez tydzień nosić
        broń przy sobie i co noc przez godzinę uważnie ją badać. Po siedmiu
        takich nocach ma prawo wykonać test historii broni, w którym stopniem
        trudności jest obrona magiczna broni. W zależności od wyniku testu udaje
        mu się dowiedzieć różnych rzeczy: przeciętny sukces wystarcza do
        odkrycia jednego tajnika, duży sukces pozwala poznać dwa, ogromny trzy,
        a wyjątkowy aż cztery tajniki związane z historią broni. Talentu tego
        można używać wielokrotnie w odniesieniu do jednego obiektu, za każdym
        razem poświęcając mu kolejny tydzień wytężonej uwagi. W takiej sytuacji
        wynik testu określa ile tajników dodatkowo uda- je się odkryć w
        kolejnych próbach. Maksymalna liczba tajników, jakie może poznać
        bohater, jest równa poziomowi, na jakim opa- nował historię broni; z
        chwilą, gdy znajomość talentu osiągnie wy- ższy poziom, postać może
        próbować dowiedzieć się czegoś więcej o znanym sobie przedmiocie. Poziom
        talentu określa również najwyższy poziom tajnika, jaki można poznać za
        jego pomocą.
      </p>
      <p>
        <i>
          Thom jest krasnoludzkim Zbrojmistrzem, który już od ładnych paru
          tygodni zajmuje się toporem Graga. Dotychczas udało mu się odkryć trzy
          tajniki odnoszące się do przeszłości tej wspaniałej broni. Jednakże w
          ostatnio przeprowadzonej próbie wykorzystania historii broni uzyskał
          ogromny sukces. Normalnie oznaczałoby to, że poznał w sumie sześć
          tajników topora, ponieważ jednak opanował ten talent dopiero na piątym
          poziomie, zna ich tylko pięć.</i
        >
      </p>
      <p>
        W miarę odkrywania kolejnych tajników broni bohater zaczyna również
        zdobywać wiedzę o jej wzorcu, dzięki czemu może się później do niej
        dostroić. Może zresztą przekazać tę wiedzę innym osobom, aby i im
        umożliwić dostrojenie się do broni. Maksymalny poziom dostrojenia równy
        jest liczbie znanych wydarzeń z jej przeszłości. Więcej informacji na
        ten temat znajdziecie w rozdziale Działanie magii, na str. 144-146.
      </p>
    </div>
    <div id="przekucie-ostrza">
      <h3>Przekucie ostrza</h3>
      Przekucie ostrza pozwala zwiększyć stopień obrażeń, jakie zadaje broń.
      Zastosowanie talentu wymaga co najmniej tygodnia pracy w kuźni. Na
      zakończenie tego okresu wykonuje się test przekucia; stopień trudności
      jest równy stopniowi obrażeń broni (patrz Towary i usługi, str. 248):
      zwykły miecz miałby np. stopień trudności 5. Udany test oznacza, że udało
      się zwiększyć stopień zadawanych obrażeń o 1, czyli w wypadku naszego
      miecza do 6. Każdą broń można w ten sposób "podrasować" tyle razy, na
      jakim poziomie opanowało się przekucie ostrza, przy czym nieudane próby
      liczą się tu na równi z udanymi. Osoby obdarzone tym talentem często
      świadczą odpłatne usługi. Tygodniowa stawka za pracę takiego Zbrojmistrza
      wynosi 50 x poziom talentu sztuk srebra. Do tego dochodzi jeszcze koszt
      samej broni. Postać z przekuciem ostrza na 3 poziomie we- źmie zatem 150
      sztuk srebra za tydzień pracy, gdybyśmy więc chcieli kupić od niej miecz,
      który zadaje o dwa stopnie lepsze obrażenia, całkowity jego koszt
      wyniósłby 325 sztuk srebra. Wbrew temu, co zdaje się sugerować nazwa
      talentu, przekucie ostrza nadaje się do stosowania wobec wszystkich
      rodzajów broni do walki wręcz, nie tylko broni siecznych. Nazwa pochodzi
      jeszcze z czasów, gdy Zbrojmistrze specjalizowali się wyłącznie w wyrobie
      mieczów i sztyletów.
    </div>
    <div id="umysł-ze-stali">
      <h3>Umysł ze stali</h3>
      Ten talent zwiększa wartość pancerza duchowego. Bohater musi się skupić i
      wyobrazić sobie, że oto przekuwa myśli w nowy, silniejszy i bardziej
      odporny układ. Następnie wykonuje test umysłu ze stali; jego wynik
      odpowiada pancerzowi duchowemu bohatera przez liczbę rund równą poziomowi
      opanowania talentu (nawet jeżeli wynik testu okaże się niższy od normalnej
      wartości pancerza).
    </div>
    <div id="atak-z-zaskoczenia">
      <h3>Atak z zaskoczenia</h3>
      Ten talent pozwala w pełni wykorzystać przewagę zaskoczenia i jeden raz
      podczas spotkania zaatakować wybranego przeciwnika, zadając mu obrażenia o
      7 stopni wyższe niż normalnie. Kostkę karmy dorzuca się do testu ataku,
      nie zaś do zadawanych obrażeń. Atakowany musi być zaskoczony, by talent
      zadziałał.
    </div>
    <div id="kradzież-kieszonkowa">
      <h3>Kradzież kieszonkowa</h3>
      Ten talent przydaje się przy próbach dokonywania drobnych kradzieży,
      łącząc zwinność dłoni z odrobiną magii wykorzystywanej przy lewitacji.
      Można za jego pomocą podkradać monety, karty do gry i inne drobiazgi,
      toteż znakomicie spraw- dza się w sztuczkach karcianych czy przy
      obrabianiu czyjejś sakiewki. Bohater wykonuje test kradzieży kieszonkowej,
      którego stopień trudności równy jest magicznej obronie ofiary. Przeciętny
      sukces oznacza, że udało mu się zwędzić zawartość jed- nej kieszeni
      (jednej sakiewki, wykraść jeden przedmiot itp.), ale ofiara ma szansę
      zorientowania się w sytuacji. Wykonuje więc test Siły Woli, dla którego
      stopniem trudności jest wynik testu talentu. W wypadku powodzenia zauważa,
      że ktoś próbuje ją okraść. Jeżeli jednak złodziejaszek uzyskał w teście
      kradzieży kieszonkowej przynajmniej duży sukces, kradzież uchodzi mu na
      sucho.
    </div>
    <div id="magiczny-wytrych">
      <h3>Magiczny wytrych</h3>
      Ten talent przydaje się przy próbach otwierania wszelkich zamków i kłódek.
      Podczas jego użycia w powietrzu materializuje się bladobłękitny,
      telekinetyczny ,,wytrych", który samoczynnie wślizguje się w zamek.
      Stopień trudności testu magicznego wytrychu zależy od ustaleń Mistrza Gry
      (w wypadku zwyczajnych zamknięć) lub jest równy obronie magicznej zamka
      (magicznego). Sukces w teście oznacza, że zamek zostaje sforsowany.
      Bohater może podjąć tyle prób, na jakim poziomie opanował talent, jeżeli
      jednak sztuka ta mu się nie uda, nie może ponownie spróbować, dopóki nie
      podniesie magicznego wytrychu na wyższy poziom.
    </div>
    <div id="skradanie-się">
      <h3>Skradanie się</h3>
      Skradanie się pozwala połączyć płynność ruchów z efektami magicznymi,
      dzięki czemu bohater może się poruszać (chodzić, ale także np. latać, jak
      ma to miejsce w wypadku wietrzniaków) prawie bezszelestnie. Wykonuje w tym
      celu test talentu, który automatycznie staje się stopniem trudności
      ewentualnych testów Percepcji (lub odpowiednich zdolności), gdyby ktoś
      chciał wykryć jego obecność. Skradający się bohater może pokonać najwyżej
      taką odległość, na jaką pozwala mu jego szybkość w walce.
    </div>
    <div id="wspinaczka">
      <h3>Wspinaczka</h3>
      Ten talent pozwala bohaterom wspinać się na rozmaite strome powierzchnie.
      Wykonuje się w tym celu test wspinaczki, którego trudność określa Mistrz
      Gry (patrz Świat pełen przygód, str. 206). Jeśli wynik testu będzie równy
      stopniowi trud- ności (lub wyższy), próba się powiodła. Tempo wspinaczki
      również zależy od poziomu talentu, wynosi bowiem „,3+poziom" metrów na
      rundę: postać ze wspinaczką na 2 poziomie wspina się zatem 5 metrów na
      rundę.
    </div>
  </body>
</html>
